# Bilgi
**Eğitim Dili:** Türkçe

**Eğitmen:** Emre Tuna Aydın

**Eğitim Adı:** Eğitim ve Gelişim Analitiği

**Organizasyon:** BNCInsight

# Notlar
Eğitim, TUSAŞ Akademi'de Learning Analytics Projesi'ne başlamadan önce alındı. Danışmanlık tadında bir eğitimdi. Diğer şirketlerde eğitim & gelişim analitiği nasıl yapılıyor, nelere odaklanılabilir...
Bu ve benzeri konuların yanında temel istatistik bilgileri de konu olarak işlendi. Eğitim iki farklı günde (22 Ocak 2025 ve 26 Şubat 2025) çevrim içi olarak alındı. Toplamda 6 saatlik bir eğitimdi. Eğitimde aldığım notlar şunlar:

Eğitimde metrikler önemli. Kurumsal akademiler için örnek olarak SARATOGA metrikleri alınabilir. Burada eğitim süresi, eğitim tamamlama oranları gibi metrik örnekleri var.
AIHR.com takip edilmeli.

İlk olarak bir eğitim ve gelişim metrik havuzu kurulmalı. Bu havuzun tanımı, formülizasyonu ve kaynakları (veri) olmalı.

Günlere göre memnuniyet değişiyor mu? Örneğin, son 3 yılın verilerini topla. Ki-Kare testi yap. Buranın çıktısı bir şey verebilir. Belki de hiçbir şey vermez. Bilmiyoruz. Bakılmalı.

Eğitim ve gelişim dashboard'ları şu soruları yanıtlamaya çalışır genelde: (1) Ne oldu?, (2) Neden oldu?, (3) Ne olacak?

**Öneri Kitap:** HR Predictive Analytics - 2016 (Edwards) - Turuncu Kitap

Metrik ölçüm demek, KPI ise hedefe giren ölçüm.

**Veri analizi**, daha çok dün ile ilgilenir. Veri birleştirme ve düzenlemeyi içerir. **İş Zekası**, daha çok bugün ile ilgilenir. Veri görselleştirme yapılır bolca. **Veri Analitiği**, dünden başlar, yarın ile ilgilenir. Algoritmalar ve teknikler içerir.

Kurumsal Akademiler için RFM modelini önerebilirim: **R (Recency), F (Frequency) ve M (Monetary)**. Bu modelde R için örneğin 'en son ne zaman gerçekleşti?', F için 'kaç kez gerçekleşti?' ve M için 'kaç para?' soruları sorulabilir.

