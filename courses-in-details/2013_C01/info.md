# Bilgi
**Eğitim Dili:** Türkçe

**Eğitmen:** Itır Akdoğan (Proje Koordinatörü)

**Organizasyon:** Habitat Kalkınma ve Yönetişim Derneği (Habitat Derneği)

**Tarih:** 20-22 Aralık 2013

# Notlar
Bu eğitim 'İnternetle Hayat Kolay' isimli projenin master eğitmen eğitimi idi. Yani daha önceki projelerde çeşitli görevlerde bulunmuş yerel eğitmenler başvuru yapıyordu ve seçilenler ilgili projede ya da uygun başka bir projede master eğitmen olarak değerlendiriliyordu.
Habitat Derneği'nin BBBÖ isimli projesinde eğitim vermiş bir yerel eğitmendim. TTNET ve UNDP Türkiye paydaşlıkları ile yürütülecek olan **İnternetle Hayat Kolay (İHK)** Projesi master eğitmen eğitimi çağrısını görünce başvuru yaptım.
Kabul edildikten sonra Aralık 2013'ün sonunda 3 günlük bir eğitim aldım. Eğitimi, projenin koordinatörü olan Dr. Itır Akdoğan verdi. Aynı zamanda TTNET tarafında bu proje ile ilgilenen Hande Gürsoy da eğitimde idi.
Projenin hedefi yeni ihtiyaçlar doğrultusunda sürekli değişiyor olsa da, başlangıçta özellikle dijital dönüşümü kaçırmış, çeşitli açılardan dezavantajlı grupta bulunan (yaşlı ya da kadın örneğin) kişilere internet okuryazarlığı konusunda destek olmaktı.
Proje, dijital okuryazarlık konusundaki başta bölgeler, ardından kuşaklar ve cinsiyetler arasındaki uçurumu kapatma amacı güdüyordu. Burada master eğitmen eğitimi alan kişiler master eğitmen oluyor. Ardından çıkılan çağrılara başvuru yapan yerel eğitmenleri eğitiyor. Bu yerel eğitmenler de yerelde ilgili eğitimi kişilerle buluşturuyordu.

Proje Tanıtım Filmi: https://www.youtube.com/watch?v=1AJzMJ4TC8E
